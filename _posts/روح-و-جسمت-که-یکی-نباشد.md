---
title: "روح و جسمت که یکی نباشد"
date: "2016-06-21"
categories: 
  - "strixmood"
---

[![IMG_20160628_001803](http://localhost/wp-content/uploads/2016/08/IMG_20160628_001803-e1470816663970-225x300.jpg)](http://localhost/wp-content/uploads/2016/08/IMG_20160628_001803.jpg)

#شب\_ناله\_ها خیلی وقت بود از این تگ دوست داشتنیم استفاده نکرده بودم ... کلا یه مدت بود به جای نوشتن صدام رو ضبط میکردم ولی خب موقع نوشتن خیلی بهتر میشه فکر کرد... در روح تکرار مداوم تکه آهنگی به یادگار از جنون نصفه شب ها برای اندیشیدن و در جسم تمنایی بال و پر گرفته از خستگی این روزها برای خواب ... روح و جسمت که یکی نباشد دراز کشیدن در تخت عذابی میشود بی ریشه که بی توجه به سمت و سوی خورشید فردا ، پیچیدن به دور افکارت را خوب از بر است .... گذشته را که نگاه میکنم چهار سالی میبینم درست مثل چهار فصل .... فقط جا به جا بودند ... هوای روزهای اول پاییزی بود ... جایی بین جمله های از این بهتر نمیشه و غلط کردم سطح خواسته های خوابگاهیان را می سنجیدیم .... حس دلتنگی که زورش به قیمت بلیط ها نمیرسید نقاب به رخ رفتارهایمان میکشید و کافی بود دل داده ای در دیار خویش میداشتی تا برای خرید هدیه ای کوچک و با ارزش و ارزان کل هم اتاقی هایت را به گریه بیندازی ... کافی بود شبی (بیخیال) ... هه .. چقدر حرف برای نگفتن هست ... فصل بعدی تابستان بود ... آنقدری پخته شده بودی که حرف هیچ کسی برایت مهم نباشد و ندای دلت سلطنت کند ... از رنگ و روی دانش آموزی در آمده باشی و روح بی پروای دانشجویی را در وجودت حس کنی ... شروع کنی به نقض تک تک گفته هایت و ناگهان ببینی دیگر آن پسرک ساده که دوستش داشتی نیستی ... و برای اولین بار حس میکنی در خانه ی خودت مثل قدیم راحت نیستی و مهمانی را میمانی که منتظر است تا ساعت رفتن فرا برسد ... زمستان میرسد ... و میوه های رسیده ات قبل از به زمین ریختن یخ میزنند ... (4 نفر میفهمن چی میگم) ... نوبت به بهار که میرسد دست از پا نمیشناسم و دوباره شبیه همان پسرک کودکی ها سادگی میکنم ( دو نفر میفهمن چی میگم) ... چهار سال من درست مثل چهار فصل گذشت .. باقی اش همه تکرار است و تکرار و تکرار ... تکرار همین اشتباهات .. تکرار همین خنده ها .. تکرار همین نگاه های آشوب ناک که گاهی مو به تنم سیخ میکند ... و آموختم بهار را همیشه در دلم روشن نگه دارم و همیشه لبخند بزنم به تمامی مشکلاتی که بزرگ میپنداریمشان و شکر کنم خداوندی را که هر چه به دلم می افتد برایم مهیا می کند و من ساده لوحانه خودم را خوش شانس میدانم ... ? . دوران کارشناسی با تمام خوبی هایش تمام شد ... فقط گفتم خوبی ها چون بدی نداشت ... تبریز مردمانی داشت نجیب که کاری به کار کسی نداشتند ... جای تعجب ندارد اگر باز رتبه ام قسمتی از شماره تلفن همراهم باشد ... هه ... به دلم افتاده بود #Straxico 8140 چهار رقم آخرش سهم کنکور کارشناسی بود. سه رقم اولش هم نصیب ارشد شد ... ? 937 هه ... سه رقم هم اون وسط مونده که خدا میدونه کی قراره رو سرم فرود بیاد و کار دست به دل افتادن هام بده ... بیشتر که فکر میکنم میبینم من دیگه اون مهرانی نیستم که دلش میخواست فقط از شهر خودش بره ... الان تازه میفهمم ما توی چه بهشتی داریم زندگی میکنیم و کمتر جایی هست که به لاهیجان ترجیحش بدم ... تهران زدگی منم از لا به لای دیالوگ های من و امزی معلومه ... هه ... نمیدونم دعای کدوم شیر پاک خورده ای بود که میخواست من همین تبریز بمونم ... هه ... ولی خودتم خوب میدونی که آینده ی من محالی این حوالی باشه و من حذب باد تر از اونیم که 6 سال بتونم یه خیابون رو از اولش تا آخرش برم ... هوممم ... بعد از اومدن نتایج کنکور حسابی به هم ریختم ... کم خوابی و امتحان نیروگاه و روزه بودن رو قاطی کن با کلافگی باز نشدن سایت سنجش و گرمی هوا و در آخر رتبه ی عزیز جان که الان که فکر میکنم میبینم خیلی هم دوسش دارم ... حسابی به هم ریختن من هم چیزی جز شروع سردرد های مسخره ام نیست که راه حلش راه رفتن و چایی خوردنه ... ناچار شروع به راه رفتن کردم ... خیلی آروم میشم وقتی فقط میرم ... هوممم از سه راه ولی عصر تلو تلو خوران شروع میکنی به راه رفتن .. آدما و ماشین ها محو میشن ... به خودت که میای میبینی جلوت یه دیواره .. هه انگار ته شهره ... اصن چرا من تا حالا اینجا نبودم؟ دیوار ساختمون راه آهن جلوم بود .. چی شد اصن؟ ... این سردرد که باز شروع شد ... هوففف .. پس چرا اذان نمیزنه؟ بیخیال... همه چیز جلوی چشمامه ... فکر کردن به الهام همیشه عجیب آرومم میکنه ... درست مثل آب روی آتیش میمونه ... کنار آخرین دیوار شهر مینشینم .... پاهایم را جمع میکنم و خلسه ناک منتظر اتفاقی مینشینم ... هه .. به دلم افتاده بود خو ... و از دور سربازی هندوانه به دست سمتم می آید و میپرسد چیه؟پکری! بگیرش..... هه .. اذان زده باو ... هه کجا بودم اصلا؟رشته سخن از دستم در رفت ... هه .. بعد از مذاکرات چهل دقیقه ای با پدر جانه جان که البته بیست و هفت دقیقش در سکوت دو طرف گذشت تصمیمی گرفته نشد ? نا گفته نماند. دو کتری چای حاوی 12 لیوان چهارصد میلی لیتری چای به سردردم پایان داد ... ? دیوونه هم خودمم ? ولی واقعا بچه های دانشگاه تبریز ترکوندن ... خیلی خوشحالم و باعث غرورمونه که روی هر رشته و دانشگاهی توی تهران که دست بزاری چند نفر از رفیقامون اونجان ... حرف آخر: سخت میگیرد جهان بر مردمان سخت کوش ? Straxico 8140
