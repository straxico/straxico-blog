---
title: "غروب"
date: "2016-03-17"
categories: 
  - "strixmood"
---

[![2015-10-25_1445808102](http://localhost/wp-content/uploads/2016/03/2015-10-25_1445808102-300x300.jpg)](http://localhost/wp-content/uploads/2016/03/2015-10-25_1445808102.jpg)شبیه غروبی که در آن صدای جیرجیرک ها دلت را ریش نمی کند … نه نگاهت در جغدی جا مانده بود که تو را غرق عظمت خود کند و نه نایی در من باقی بود که صرف زوزه هایم شود … به هر سوراخی که سرک می‌کشیدم مرگ دست پاییز را خوانده بود و خبری از باران نبود … هه … انگار باید تنها گلدان اتاقم را اعدام کنم یا حلقه دار را به گردن فلسفه های رو به ابتذال خورشیدی بیندازم که عدالت را از روی بی اختیاری به مساوات تقسیم میکند . تنهایی همینش خوب است … مدام مجبور نیستی به سوالات مسخره جواب های مسخره تر بدهی … و ژست های متفکرانه در برخورد با بدیهیات بگیری … بی هیچ اعتنایی به دنیای آدم بزرگ ها که خیلی ساده گول یکدیگر را میخورند… شایدم تنهایی یه جور فراره و مشکل از این زندگیه که همش مثل همه…. همین کم مونده که دانشمندا پدیده های تصادفی رو هم فرموله کنن و رسما به این تناوب ایمان بیاریم.. هه البته اگه واقعا مشکلی باشه … من با همین تردید هایم خوشم…. همین تردیدهای غلیظی که در من وجود دارد کافیست تا غرق اکنون باشم … بی هیچ برنامه ای برای فردا و بی هیچ افسوسی برای دیروز…. تا نگاهم در نگاه جغدی خسته که این حوالی خرابه ای نیافته ممتد شود … همین تردیدها کافیست تا مهاجر ترین موجود دنیا باشم …. تا وقتی از خودم به خودم مهاجرت میکنم آشیانه ام را گم کنم… هه … عالمی ویران شود بی خانمان را چه غم است؟… دوباره همه چیز سریع داره عادی میشه … نه که مثل قبل بشه … نه …. فقط انتظار داشتم دنیا بیشتر از این با این تغییرات مخالفت کنه.. هه .. شاید اینم از خوش شانسیمه … هرچند اگه بهش اعتقادی نداشته باشم…

Straxico 2015 oct 25 هه … بارون امروز رو به پای خوش شانسیم ننویس
