---
title: ""
date: "2015-01-21"
categories: 
  - "strixmood"
---

چیزی باید نوشت حرفی باید زد روزمرگی هایم مرا دق می دهد سکوت و سرما سعی در فریب افکارم دارند ... مطمعنا خوابم نمی آید. فرقی نمیکند شاهد یک اثر هنری معروف باشم یا مستند آماتوری که بچه های طبقه بالا ساختند... فرقی نمیکند حسن کچل بخوانم یا روی صفحات جنگ ، صلح بالا بیاورم .... فرقی نمی کند خستگی پاهایم را کنار یک تئاتر خیابانی در کنم یا هم نوا با ریتم آگاردیونی شوم که دلش شور دیو و دلبر را می زند ... فرقی نمیکند دستانم به پول جیب هایم گرم باشد یا گرمای دستان دوستی که دستانش را خدا گرم میکند .... فرقی نمیکند .... حس امنیت را با غریبه ای در شهری غریب تجربه کنم  یا با دوستی چندین و چند ساله ..... فرقی نمیکند ....  هه فرقی نمیکند دو جین آدم در هر دقیقه بیگناه سر به خاک می گذارند فرقی نمیکند برایم فشار خونی که با قیمت دلار بالا و پایین می شود فرقی نمیکند برایم نفس هایی که از شدت درس خواندن نای بالا آمدن ندارند باید به کجا شکایت کنند فرقی نمیکند اسمش را خجالت بگذاری یا غرور ....  شرم بگذاری یا نزاکت  فرقی نمیکند از رویاهایت سرسری گذر کرده باشی یا از انها دفتری ساخته باشی که بخواهی به رخ بی تفاوتی هایم بکشی... خانه های این شهر هنوز بویی از مهتاب نبرده اند ... سنگینی سایه ات برایشان فرقی نمی کند.... نیستی و باز فرقی نمی کند..... می توانم نبودنت را هم دوست بدارم  می توانم بند اسارت بادبادک ها را پاره کنم ... چشمانم را ببندم و گمان کنم بالاتر می روند این شب های بی تپش ارزش فرق گذاشتن ندارند باید باور دنیا را عوض کنم...  خدایا به آسمانت برس  اینجا هنوز نسل بشر به تمدن دست نیافته ... هوفففف  فرقی نمیکند کلید خوشبختی را داشته باشی یا بر بال هما سوار باشی..... به هر حال دیوار ها کلید لازم ندارند... مادرزاد کورند..... و هما هنوز آنقدر لاشخور هست که به وقت بی کسی هایت سایه اش را از سرت کم نکند.... هه جهان غرق خواب است ... ما بیهوده بیداریم  تنهایی ات را جدی بگیر 

خسته از قرار های راس ساعت ... پشت همه را خاالی می کنی. پیام ها را با تاخیر جواب میدهی تا بی خیالت شوند .... تا به حساب آورده نشوی ... تا تنهاییت خراب نشود ... شیک ترین لباست را در کنج کمد قایم میکنی .... حال هیچ کجای بشریت اطرافت را نداری ...

عبور میکنی از روزمرگی هایی که دق میدهندت.... پشت به سکوت و سرما مینشینی و با قاصدک ها از امید حرف می زنی رنگ مهتاب را برای خانه ها و سایه ها توضیح میدهی با خدا از عشق حرف می زنی چه فرقی می کند.... tyto 2015.1.22
