---
title: ""
date: "2014-12-30"
categories: 
  - "strixmood"
---

خب ... فردا آخرین کلاس این ترم تشکیل میشه ... ترم 5 ... چه زود گذشت... چه خوب گذشت... 93 سال جالبی بود واسم ... یه بهار بدون بارون به همراه یه دل بارونی.... یه تابستون با پس زمینه ی سکوت و انزوا ...  قشنگ ترین پاییز زندگیم.  ☺

و زمستانی که آمده تا کنارش بشینی و چای ات را به سلامتی دوستانت بنوشی و شکر کنی خدایی را که قرار نیست زندگی را دست نخورده برایش پس بفرستی .... آنقدر می خندیم تا گلویمان به خس خس بیفتد آنقدر فریاد می کشیم تا خوابمان بگیرد آنقدر پشت به پشت هم می ایستیم تا روی دیوار ها کم شود آنقدر بی دلیل جشن می گیریم تا تقویم ها به شک بی افتند آنقدر شاد خواهیم بود که غصه فراموشمان کند

و آرام ترین حالت ها را در دل پر تنش ترین لحظات زندگی خلق می کنیم و ساده ترین پاسخ ها را به خورد سوال های پیچیده می دهیم و کمترین هزینه ها را برای رسیدن به مقاصدمان صرف می کنیم و از خجالت تمام مترسک پرستانی که از  پشت نقاب مقایسه به دنیا می نگرند در خواهیم آمد

من مرگ را در نگاه خسته ی فاطمه دیده ام و محبت را از لب های خندان الهام چیده ام و امید را در  چشمان درشت بنیامین به تماشا نشسته ام دیوانگی را از  فریاد های محمد پارسا آموخته ام☺ و عشق را با دستان پروین حساب و کتاب کرده ام نمیدانم نمیدانم با این کودکان سرطانی چگونه کنار بیایم ... نمیدانی چه حسی دارد وقتی عمو مهران صدات می کنن... وقتی نمیزارن بری....  عاشقشونم ولی باید برای ماهی ها لالایی بخوانم ... و باتری ساعت ها را دور بیندازم ... و به انتظار بشینم....

ثانیه ها را تسلیم  کنم و از خداوند بخواهم هیچ پدری رو شرمنده ی خانوادش نکنه همین. ولی شاید باید باور داشت که زندگی میتواند بهتر از امروز هم جریان داشته باشد .... (ولی شاید باید؟ هه جالب بود! ؟)

دنیای من این روز ها آرام است و خوش حال .... (هر وقت پولم به ته میکشه این حس های خوب در من تشدید میشن) این روز ها دود از کله ی آرزو هایم بلند می شود... رفتم سیالات و حالا منم و آدمی که حداقل میدونه میخواد چه کاره بشه.... Straxico 30 decembre 2014
