---
title: ""
date: "2015-01-25"
categories: 
  - "strixmood"
---

و ناگهان در نبودن بودنی هایت هیچ تسلایی نمی یابی  
بگذار شب های کش دار جدایی خودش را بکشد به رخ لحظه لحظه ی جنگ و دعواهایمان .... برای هر بار که به یادت می افتم ... چند خیابان را پیاده طی میکنم... می خواهم از سنگین ترین حس جهان گریخته باشم.... از باور این همه فاصله بیزار می شوم .... خودم را به خواب میزنم ... به این امید که دوباره با هزار و یک ترفند مشغول بیدار کردنم شوی .... هه ... دلتنگی حس عجیبیست... آشوب وار مثل سربازی بی سرزمین به جان خودت و خاطرات می افتی....  
در غیاب تو  
هیچ شانه ای محرم  
هیچ دستی پر نوازش  
هیچ اشکی از شوق  
هیچ خوابی راحت  
هیچ چشمی مهربان  
نیست  
اینجا بی تو  
هیچ ابری بوی باران نمیدهد  
هیچ بارانی بوی خاک نمیدهد  
هیچ خاکی در من شور خاکبازی نمیپروراند  
وقتی نیستی دنیا یک چیز کم دارد .... دلم برای غلغلک بازی هایمان بیش از همه چیز تنگ شده.... تمام دنیایم را میدهم تا تو 2 تا دوستم داشته باشی.... آه  
چگونه پیمانه های تلخ دوری مرا به مرگ نمیرساند؟  
درختی چنین بی برگ و تنها  
چشمانی چنین بی آرزو  
روحی چنین بی بهانه  
چگونه زندگی چنین بی شرم در رگ هایم جریان دارد؟  
خسته ام خواهر  
دنیای آدم بزرگ ها جایی برای جیگیلم جیگیلم بوم بوم بوم ندارد...  
خبری از بالشت بازی نیست....  
خبری از دنیای کج کجی نیست  
هزاریم که خوبی و محبت تحویل دیگران بدی باز کسی نیست وقتی افتادی بیاد و دستت رو بگیره... بابا بزرگ راست می گفت ...:بکته آدم کس متبیل نیه.....  
رنجشی نیست.... آدم ها همینند... خوبند ولی فراموش کار  
بگذار آدم ها هر چه می خواهند سنگ باشند... مهم این است که تو از جنس چشمه ای ... من مانده ام که مرگ را از کدام طرف بنویسم تا امشب کمی بیشتر گرمم کند!  
خب دیگه... پررو نشو..... دیوونه ی خنگول ... هیسسس ... حرف نباشه.... دههههع .... خجالت نمیکشی با کلیپس می خوابی؟ برو مسواک بزن .... اون تلویزیون طفل معصوم رو هم خاموش کن ... یه فیلم رو مگه آدم چند بار تکرارشو میبینه.... ؟  
مواظب خوبیات باش گلم....  
بوک کردما  
بای  
Straxico 2014 nov 13
