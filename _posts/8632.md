---
title: "8632"
date: "2018-01-22"
categories: 
  - "strixmood"
---

من چیم به چیم ربط داشته که حالا این بخواد مربوط باشه؟ ?☺ . تنها جایی که خزان رخنه کرده بود گوشه ای تنگ از قلبم بود... کمی آن طرف تر از دلتنگی ها جایی را برای برگ های رو به ریزش کنار گذاشتم... دیشب، خدا که آسمان را جارو میزد، به گمانم تو را دیدم... خاطرات هر چقدر هم که قدیمی و نم گرفته شوند میتوانند ناگهان از زیر خاکستر روزمرگی ها زبانه بکشند عجیب است... پاییز سبز تر میکند اندوهم را...در نگاهم مدام دخترکی جوانه میزند که دستانش روز به روز به دستان خودم شبیه تر میشود... حالم گاهی دستِ توست ... بغضیست ماسیده به نفس های بی شماره، مردمک های لرزان و لب هایی به هم چسبیده... باقیِ چیز ها چه اهمیتی دارند؟ شب که میشود دیکته ی رفتن را از بر مینویسم که شاید دیگر فردا شانسی برای صبح بخیر گفتن نداشته باشم که شاید فردا گنجشکان دلیلی برای این همه سر و صدا پیدا کرده باشند اصلا باید برای رفتن روز جهانی داشته باشیم.... روزی که هر کس بی هیچ توضیحی در امتدادِ چیزی ناپیدا شروع به رفتن کند... برود که رفته باشد... برود که نباشد.. که خاطراتش نم بگیرد... و با خود فکر کند که آیا کسی هست که از نبودن من بترسد؟ که وقتی چشم باز میکند و مرا نمی یابد جهان روی سرش خراب شود؟... برود و به این باور برسد که ما جز خودمان هیچ نمیخواهیم... آنقدر برود که یادش برود که راهش را گم کرده و دقیقا آنجا که همه ی مسیر ها درست به نظر میرسند، منتظر معجزه ای نباشد... مخالف زیاد دارد ولی... راه درست راهی است که رفته ای... برگشتن با رفتن منافات دارد... کسی که گم میشود بر نمیگردد.. سریع تر میرود... میرود تا برسد.. تا بفهمد آن ناپیدایی که در پی آن بود چیست... میرود که هست ببخشد به آرزو ها... که پیدا کند آنهایی را که به خاطر نبودنش ترسیده اند... آنها که دوستشان دارد که دوستش دارند. پاییز فصل رفتن هاست... بی هیج توضیحی برگ ها میروند پرنده ها میروند آدم ها میروند و این ماییم که از نبودشان میترسیم و بیشتر از همیشه دوستشان خواهیم داشت به یاد دخترک خزان زده ی همه ی فصل های من.... الهام

پ ن:اولش که شروع کردم قرار نبود اینجوری بشه... ببخشید اگه... چی میگم اصن.... بیخیال

straxico 8632 tyto 16368
