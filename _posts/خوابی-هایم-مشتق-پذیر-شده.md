---
title: "خوابی هایم مشتق پذیر شده"
date: "2016-03-17"
categories: 
  - "strixmood"
---

[![2015-10-31_1446333764](http://localhost/wp-content/uploads/2016/03/2015-10-31_1446333764-300x300.jpg)](http://localhost/wp-content/uploads/2016/03/2015-10-31_1446333764.jpg)بیست و یک سال و هفت ماه و بیست و نه روز از روشن شدنم میگذره ... هنوز نصف کورس زندگی رو هم طی نکردم و نیاز به گفتن نداره که سرعت این وسط ها خیلی بالاست ... به آنی از زندگی سیر میشی و به آنی امید همه ی وجودت رو احاطه میکنه. هرچند لختی این روز ها حواسشون به دبی ثانیه ها نیست و چگالی مشکلات اونقدر بالا نرفته که از حد تسلیم رد بشه... هر چند پاییز هنوز راندمان سیکل تبرید تراکمیش مثل قدیم نشده و هنوز نتونسته من رو کلاه پوش کنه.... هه شاید بیراه نگفته بودی که اگه منو معاینه کنن چند تا بیماری جدید کشف میشه ... شاید کمی تاخیر کافی باشه تا همین هارمونیک نا موزونی که مود های ذهنم رو برانگیخته میکنه دست از سر کچل بی خوابی های مشتق پذیر من برداره و سر به سر ماتریس نرمال شده ی تنهاییم نذاره... هنوز تحملم اونقدر بالا نرفته که بتونم ساکت یه گوشه بشینم و گذر دنیا رو از حرکت آب رودخونه هایی نگاه کنم که هر روز بیشتر ترس یخ زدن رو به دل ماهی ها پمپ میکنه... شاید ظریب کلی هدایتم اونقدری نباشه که بتونی گرمای دلم رو حس کنی .. ولی من احساس بی بعد یک غم رو میتوانم در چشمانت ببینم ... میدانم لرزش پلک هایت پاسخ ماندگار بی کسی های تمبر نخورده ات شده و آرام تر از آن می گریی که کاری از دست رینولدز مردم آزار بر آید ... ذجر دادن من کاری ندارد ... من با همین ارتعاشات خفیف چشمانت تا انتهای شکستن میخزم ... میدانم ... پواسون منفی میخواهد تا درد بکشی و لبخند بزنی ... تغییرات اگر قرار بود آنقدر کند اتفاق بی افتد که محسوس نباشد دیگر مفهومی نداشت ... باید دل به تنش های برشی بسپری و بی اعتنا به جایگاه و مرتبه ی تانسور ها از تغییرات لذت ببری ... همین اتفاق های دیفرانسیلی هست که مدت ها چراغ ذهنم را روشن نگه میدارد. همین برخورد های بی اصطکاکی که به سادگی هر دو ازش رد می شویم و کسی جز خودمان خبر از غوغای دیفرانسیل ها ندارد ... نمیدانم روند من به روند تو را کدام استاد پا شکسته ای به روی تخته برابر صفر قرار داده که چیزی جز سلامی ثابت همراه با فید بکی منفی با گین یک بینمان تساوی ایجاد نمیکند ... نمیدانم متغیر های این فضای حالت را کدام استاد خماری تعیین کرده که مسیری بینمان نیست ... نمیدانم کدام استاد سینوسم را شبیه کسینوس نوشته که پایداریم با یادت از بین می رود ... شبیه شاک ویوی هستم که بی اعتنا به فشار های پیش رو کار خودش را میکند ... ساز خودش را میزند و چقدر خوب است که زیر این آسمان کبود کسی خبر از داستان ما ندارد ... داستان من ... و من ... و من

شب امتحان کنترل tyto 2015.11.1 1:11pm
