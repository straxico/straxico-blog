---
title: ""
date: "2017-01-29"
categories: 
  - "strixmood"
---

[![](http://localhost/wp-content/uploads/2017/06/986-277x300.png)](http://localhost/wp-content/uploads/2017/06/986.png)

به خود پیچیده ام ... از این سوز ... از این درد ... خنده هایم خالیست ... پوچ و هیچ .. نیست که باشد ... نگاهم خیره به دور مانده .. گویی این حوالی هیچکس آشنا نیست ... نمیدانم با این بغض ریشه زده در وجودم چه کنم ... من آدم بیخیال شدن ها بودم .. آدم ولش کن ها .. آدم همه چیز درست میشه ها ... ولی نشد .. مدام بدتر و بدتر شد ... زور اشک ها به لبخند ها چربید ... پتک پشت پتک فرو آمد ... زندگی گاهی چنان نا نجیب می شود که فکرش را هم نمیکنی ... دستانش تا دیروز دلگرمی ام بود ... هرچند بعد از هفتاد و هشت سال از تمام جوانی اش پوستی چروکیده، ماسیده بر استخوانی خشک باقی مانده بود ولی نفس هایش کافی بود تا دلخوش به برکت بودنش باشیم .. پشتمان گرم باشد که هست .. که قلبش میتپد .. حالا با لمس دستانش تمام بدنم یخ زد .. دستانی که نرسیده به شلوغی شهر ها و بی هراس از همهمه ی دنیا از لابه لای برکت سفره ، سنگ ها را پاک میکرد .. چشمانی چنین تیز چگونه دیگر نمیدید؟ ... همیشه نوبت به روزهایی میرسد که دنیا کمرنگ می شود .. از آن روزها که مجبوری زندگی را با تمام نشاط نداشته اش تحقیر کنی .. از آن روزها که نشناختن هر چیزی حتی خودت هم جای تعجبی باقی نمیگذارد ... باید قید سایه ات را بزنی و گوشه نشین خانه ای شوی که با خورشید غریبه است ... نوبت به روزهایی میرسد که باران هرچقدر هم که سنگین باشد زورش به سنگینی گوش هایت نمیرسد. گیرم تمام اتفاقات اخیر به کنار ... تو بگو حالا ما با خالیه این ایوان .. با خالیه این خانه چه کنیم؟ ? ننه 28768 Straxico 8368
