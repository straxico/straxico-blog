---
title: "شب یلدای 93"
date: "2015-08-16"
categories: 
  - "strixmood"
---

 

[![str (7)](http://localhost/wp-content/uploads/2015/08/str-7.jpg)](http://localhost/wp-content/uploads/2015/08/str-7.jpg) خوشگل ترین و ناز ترین و آرومترین دختری که تا حالا دیدم مونا بود مونا: مونای 7 ساله خیلی دوست داشتنیه... هر چند فارسی متوجه نمیشه ولی گل یا پوچ بازی کردن نه نیاز به ترکی بلد بودن من داره نه فارسی بلد بودن اون... خیلی ناز بود... خیلی ... مو نداشتن هم به آدم یه جور معنویت خاص میده... از نگاهش سیر نمیشدم.... نسبت به هفته ی قبل اوضاش بدتر بود.... بچه ها خیلی وقتا باهات حرف نمی زنن... خیلی مهمه چطور باهاشون کانکت بشی و کاری کنی بهت اعتماد کنن ... خوراک دیوونه بازیو حرکت های عجیب غریبه.... هه یکی بود یادم نیست اسمش چی بود تفنگشو گرفته بود و هی بهم شلیک میکرد... آقا چشمت روی بد نبینه منم شروع کردم به ادا تیر خوردن در آوردن... ولی تیراش تموم نمیشد که... کد بینهایت زده بود نا مرد... منم رو ویبره بودم کلا.... مبینا: مبینا حالش خیلی خوب نبود... مامانش گفت اگه میشه زیاد سر و صدا نکنین و زود برین چون سرمش 24 ساعته هست... و من چه می فهمم سرم 24 ساعته که توی زانو فرو کردن یعنی چی؟ عشق امروز من دینا بود?? اولش خجالتی بود و زیاد حرف نمیزد بعد که راه افتاد دیگه نمیشد جلوش رو گرفت پرسیدم اسمت چیه؟ گفت دینا... منم فکر کردم گفته دنیا .. بعد از روش سعی و خطا و تست دنیا دیبا لینا دریا و... به دینا رسیدم.... کرد بودش . همراه مامان بزرگش بود .. معلوم بود تازه بستری شده چون هفته ی قبل نبودش لباسش خیلی خوش طرح بود... موهاش هنوز کاملا نریخته بود یه حالتی داشت که دلمو کباب کرد.... یکی از پاهاش رو قطع کرده بودن.... روم نشد چیزی دربارش بپرسم نمیدونی با یه بچه 6 ساله درد دل کردن چه حالی میده ... ? مخصوصا اگه مثل دینا باهوش باشه... لاک ناخوناش هنوز پاک نشده بود.... خل بازیاش منو یاد مبینای خودم مینداخت.... یکی از بهترین اتفاق های امروز غذا خوردن امیر حسین بود ?بچه ها سیستم دفاعیشون به شدت ضعیفه و مسایل بهداشتی اولویت اول رو داره... جوری که بچه ها مجازن فقط میوه هایی رو بخورن که بشه پوست کند ... از طرفی هم لازمه میوه به خصوص موز بخورن امیر حسین 5 ساله با مامان بزرگش اونجا بود... وقتی فهمیدیم امیر حسین هیچی نمیخوره و کلی دارو صرفا به خاطر کمبود اشتها بهش دادن منو بهزاد دست به کار شدیم تا یه کاری کنیم امیر حسین موز بخوره.... هر کاری به ذهن معیوبمون میرسید انجام دادیم قدرت فحش رو دست کم گرفته بودم... تهش بازم نفهمیدم چی شد... مثل این که بهزاد داشته به من ترکی فحش میداده منم هی تایید میکردم... ? تهش امیر حسین شروع کرد موز خوردن.... یکی باید مامان بزرگش رو میگرفت اون وسط... نمیدونی از شادی این که نوه اش موز خورده چیکار میکرد... اون دیوونه هم هنوز داشت منو تیر بارون می کرد خیلی وقتا روحیه مادرا از بچه ها بدتره.... مادرا رو نمیشه با گل یا پوچ شاد کرد ... نمیشه واسشون شعر خوند ... نمیشه واسشون عروسک خرید ... نمیدونم اصلا میشه واسشون کاری کرد؟ کنار هر تخت پره از کتاب قرآن و ارتباط با خدا و گنج های معنوی . اتاق پره از بوی خدا ..... پره از مادرایی که امید تنها چیزیه که دارند.... و من چه ساده گم میکنم.... خدایی که لا به لای نفس هایم پیدا هست.... این قشنگ ترین یلدای زندگیمم بود... حتی اگه شب یلدا نباشه مرتضی، پریا، مونا، مبینا، امیر حسین، کمیل، بنیامین، دینا، مهدی، فاطمه، آناهیتا، مهنا : خیلی دوستون دارم... مواظب خوبیاتون باشین .... ایشالا همتون زود خوب شید.
