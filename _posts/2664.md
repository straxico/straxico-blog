---
title: ""
date: "2017-04-10"
categories: 
  - "strixmood"
---

[![](http://localhost/wp-content/uploads/2017/06/98589698-291x300.png)](http://localhost/wp-content/uploads/2017/06/98589698.png) نمیدونم چه اصراریه اومدم دانشگاه! چه اصراریه خب! جای من انگاری اینجا نیس. من الان باید یه جای دیگه می‌بودم. مثلا تو یه گلخونه‌ی خلوت و بززززرررگ! بعدش اولین کاری که که میکردم، این بود که این ماسماسکو از تو جیبم دربیارم. این هندزفریَم بکنَم بندازم اونور، گلخونَس دیگه! هیشکیم نیس، کی به کیه بابا :)) بعدش گلخونه‌ی حجازی رو پلِی کنم ببینم چی میشه. بعد نه که کُلی خوبه، یه قرِ ۱۲۰ درجه بدم، بعد تو همون حالتِ «جانم قصدِ رفتن کرده بود» خشک شم و شروع کنم به «قدم اندر قدم». راست، نیم قدم، چپ، نیم قدم، دوباره راست، نیم قدم چپ، نیم قدم. بعد نوبتِ «پا کوفتن ز اشتیاق و وجد» میشه و همزمان ۳۶۰ چرخیدن دور خودم. بعدش همچین که میچرخم، چشَم بخوره به داوودیای رنگاوارنگ که تازه حواسشون پرتِ رقصیدنم شده و با یه شوقِ خنک و خوبی، نیگام میکنن. منم یه خنده‌ی ذوقناک کنم و بخونم: "دامنِ تو گلدونه، سر تا پااات گلخـونه!" بعدش از اونور صدای غر غرا و قر و فِرِ رُزا بلند شه. نه که رزَن! مغرورن دیگه. منم برمیگردم، چشمک میزنم براشون و میخونم: "بوسه بوسه لب از من، نخ به نخ نگاه از تو!" فقط برا اینکه ساکت شَنا، وگرنه این دختر بازیا اونم وسط گلخونه معنی نداره که :)) اونام همچین خر میشن که نگو :)) یه سَری تکون میدن و خیال برشون می‌داره برای من یه جورِ خاص و قلقلکی‌ عزیزن که اینجوری خوندم براشون. غافل از اینکه من دارم تو دلم برای کُل گلخونه و تک تکِ گلدونا و ذره ذره‌ی خاکشون و سبزی برگا و ریز ریزِ گلبرگا میخونم: "عِشــق میکنم با تو" :)) بعدش بااااز برای هزارمین بار دلم ضعف میره برای اونهمه خوشگلی و باز دور خودم میچرخم و میذارم نوک انگشتام اونهمه زندگی رو لمس کنه‌. کم کم گُلام به رقص میان، میدونم گُلن و ممکنه فکر کنین اصن گُل میرقصه؟ اما نیست که سینا حجازی خیلی دلبرونه میخونه! اینام طبیعتا باید قِر بدن و به خودشون ببالن که قسمتی از رویای زیباییِ توی اون گلخونه‌ن‌. اونجاست، همون لحظه که من غرق میشم. با گُلا و سبزیا و قشنگیا، میشینم اون وسط‌. البته چون تازه امتحان دادم و خسته‌ام دراز می‌کشم و چشامو میبندم، همین که میام فکر کنم «بوی جانی سوی جانم می‌رسد»، میبینم ای وااای اصن "من به عطر حساسم! بو نکرده... می‌میرم". . آرامِ جان .☺. مواظب خوبیات باش tyto 8438
