---
title: "فیلتر cci برای دیدبان بورس"
date: "2015-08-11"
categories: 
  - "strixmood"
---

 

اندیکاتور تکنیکالی شاخص کانال کالا یا Commodity Channel Index که مخففش میشه همون cci  . البته از اسمش بر نمیاد که بشه ازش در بازار بورس اوراق بهادار استفاده کرد ولی تجربه ی شخصی من باهاش بینظیر بوده.

cci اولین بار توسط دونالد لمبرت به وجود آمده است و اندیکاتوری است که جزء اسیلاتورها به حساب می آید . از نظر ریاضی محدودیت بازه ندارد ولی با اعمال یک ظریب نوسان اندیکاتور را محدود کرده اند  به نحوی که بیشتر نوسان در این اندیکاتور (حدود 70 تا 80 درصد ) در بازه – 100 و + 100 صورت می گیرد.

ساده ترین سیگنال های این اندیکاتور به این صورت است که -100 بخر و صبر کن . حال در +100 بفروش و صبر کن

صبور بودن مهم ترین ویژگی یک تریدر موفق است .

مزیت های اندیکاتور CCI را میتوان در زیر خلاصه کرد به سرمایه گذار کمک می کند تانقاط اشباع خرید و اشباع فروش را در روند سهم به خوبی شناسایی کند وتغییرات مسیر حرکت قیمت دارایی را بشناسد . CCI زمانی که بازار گاوی (صعودی) هست مثبت است ، و هنگامی که بازارخرسی(نزولی ) است ، منفی است به جز در مواردی که در روند سهم واگرایی وجود دارد.

cci معمولا زود تر از سایر اندیکاتور ها سیگنال خود را صادر میکند و خود من تمامی معاملاتم بر پایه ی cci و باند بولینگر است. شاید بد نباشد اگر سیگنال خرید قطعی خودم را با شما به اشتراک بگذارم. برای خرید مطمعن یک سهم باید از حدود یک هفته پیش cci  در محدوده ی زیر خط -100 بوده باشد و در بازگشت به بالای -100 با چند مقاومت مواجه شده باشد. حال اگر واگرایی در قیمت سهم و cci دیده شد .. یعنی قیمت سهم پایین آمد ولی cci به بالای خط -100 رسید زمان مناسبی برای خرید پله ی اول است . بعد از خرید پله ی اول باید صبر کرد ... تا سهم به خط cci 0 برسد .. اگر توانست این خط را هم قطع کند میتوانید با خیال راحت پله ی دوم را هم خرید کنید . در غیر این صورت پله ی اول را در سود بفروشید و طمع نکنید .. همیشه موقعیت خوب خرید خواهید داشت...

از cci میتوان به خوبی در تایم فریم های کوناگون استفاده کرد به طوری که cci در تایم فریم 5 دقیقه ای 15 دقیقه ای و 30 دقیقه ای برای نوسان گیر ها به عنوان یک ابزار اساسی مطرح است.

هرگز سهمی را که cci آن در بالای +100 است نخرید البته در این شرایط به تایم فریم هفتگی نگاهی بیندازید و بعد تصمیم گیری کنید ولی بدانید ریسک این نوع سرمایه گذاری بالاست و به وفور دیده شده سهم هایی که از صف خرید چند میلیونی به یک باره به صف فروش چند ده میلیونی بدل گشته اند.

مهمترین نکته ای که در به کارگیری از تمامی اندیکاتورها از جمله CCI باید در نظر بگیریم این است که ، اندیکاتورها به تنهایی نباید ملاک خرید ما باشد ، بلکه می تواند به عنوان یک ابزار حمایتی در جهت شناسایی سیگنال خرید و فروش کمک کند

تمام این ها را گفتم که برسیم به فیلتر سایت دیدبان

از اولین باری که فیلتری نوشتم مدت زیادی میگذرد و در این مدت ندیدم که کسی کار تازه ای در این حوزه انجام داده باشد و یا اگر هم انجام داده از انتشار رایگان آن سر باز زده است . هرچند عده ای شروع به برگزاری دوره های آموزش فیلتر نویسی کرده اند ولی این فیلتر ها چیزی جز زبان برنامه نویسی جاوااسکریپت نیستند و جالب است که خود من در ابتدا نمیدانستم به چه زبانی دارم برنامه نویسی میکنم.

کم کم مجموعه ی کاملی از اندیکاتور ها را به صورت فیلتر در اختیارتان قرار خواهم داد

در پست بعدی دیگر آموزش تنظیم سایت دیدبان واستفاده از فیلتر را برایتان شرح خواهم داد.

 

شما میتونین این فیلتر رو از **[اینجا](http://localhost/wp-content/uploads/2016/03/cci.zip)** تهیه بفرمایین

 

 

در این فیلتر توجه به 2 نکته مهمه . اولا این که متغیر period همن بازه ای هست که cci بر اساس اون محاسبه میشه و به طور معمول 14 روزه هستش ولی شما میتونین مطابق میل وسلیقه ی معاملاتیتون عوضش کنین . نکته ی دومی که وجود داره اینه که cci به صورت یک آرایه تعریف شده که 10 عضو داره یعنی شما تا cci ده روز پیش رو در اختیار دارین که با تغییر مقدار end در برنامه میتونین اون رو کم و زیاد کنید . پیشنهاد میکنم اگر نیازی به داده ها ندارین بی جهت مقدار end را بالا نبرین تا فیلتر سریع اجرا شود .

cci\[0\] به معنای مقدار اندیکاتور در روز جاری هست

cci\[1\] به معنای مقدار اندیکاتور در دیروز  هست

سایر روز ها هم به همین ترتیب معرفی شده اند . برای جلوگیر از مشاهده ی سهم های بسته و یا راکد بازار که معمولا cci های نجومی هم دارند از دو ابزار کمکی استفاده شده است . به این صورت که میانگین تعداد معاملات در روز باید بیش از 40 عدد و میانگین ارزش معاملات در روز باید بیش 5000000000 باشد .

امید وارم از این فیلتر لذت ببرید و ما را با نظرات خود خوشحال کنید

tyto
