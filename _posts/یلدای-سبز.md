---
title: "یلدای سبز"
date: "2016-03-17"
categories: 
  - "strixmood"
---

[![2015-12-21_1450741716](http://localhost/wp-content/uploads/2016/03/2015-12-21_1450741716-300x300.jpg)](http://localhost/wp-content/uploads/2016/03/2015-12-21_1450741716.jpg)چه جذابیتی خواهد داشت اگر من بگویم امروز یاد گرفتم برای کانورج شدن نتایج کانوکشن آزاد در فلوئنت باید ضریب تاثیر مومنتم را کوچکتر از چهار دهم در نظر گرفت ... یا بگویم امروز یاد گرفتم چطور با اسپن ای دی آر یک هیت اکسچنجر شل اند تیوب طراحی کنم .... یا بگویم امروز یاد گرفتم با سی اف توربو میتوان انواع پمپ ها و توربین ها را مدل کرد و از خروجی آن در نرم افزارهای مختلف از کتیا بگیر تا مش آماده برای فلوئنت استفاده کرد .... هه .. جذابیتش شاید فقط همین باشد که آخر شب با خودت فکر کنی امروز را دست نخورده باقی نذاشته ای ... و من مشابه این حس را زیاد تجربه کرده ام ... حسی که به سکون می خواندت .. حسی که در سرت فریاد میکشد : که چه؟ ... تلاشی بی خود برای فردایی نا معلوم میکنی که چه شود؟ هوممممم .. و میبینی هستند کسانی که با دانشی کمتر موفق ترند .. نا خود آگاه مینشینی و پای تمام تعریف ها شروع میکنی کم کم پریم های خودت را اضافه میکنی ... انگار واژه ها هیچ وقت تن به سلاست بیان افکار نخواند داد ... ناراحت نمیشم اگه تا اینجا هیچی نفهمیده باشی ... خطرناک است ... آدمی که از پس هضم گذشته اش بر نیاید ... مادامی که نپذیریم این ما بودیم که با تصمیم هایمان اکنون را ساخته ایم .. توانایی تغییر فردا را نخواهیم داشت .. هه .. هه .. تنهایی با خودت هم صحبت شدن کار راحتی نیست ... دو نفرکه همیشه مثل هم فکر کنن زیاد حرفی جدی بینشون رد و بدل نمیشه .. همیشه تفاوته که موجب آفرینش میشه ... تغییر های بزرگ با بهبود روش های قدیم حاصل نمیشن ... با روش های جدید بوجود میان ... میتونی جدی نبودن این حرفا رو هم بزار پای همون تنهایی .. یا با خیال دنیای دیالکتیک زده ی من جدی فرض کنی شون و ایمان بیاری به دیوانگی مردی که میتونه آروم باشه و شلوغ میتونه عاشق باشه و ساکت. میتونه هم خیلی بد باشه هم خیلی خوب. میتونه بی خیال باشه و متعهد. میتونه هم سردش باشه هم گرم. میتونه خسته باشه و بیدار. میتونه دوست باشه و دشمن ... مرض باید ندید .. باید نبود ... باید ازش ننوشت ... باید دنبالش نگشت ... باید فراموش کرد ... هه ... شاید میشد ... کلا زندگیم با باید ها سر سازگاری نداره . باز مثل همیشه دلم میخواد چرت و پرت بنویسم و فکر نکنم به دنیایی که هر روز بیشتر سعی میکنه تا فریبمون بده .. تا دوباره سرم هوا بر نداره که بخوام یکی رو روی دستام ببرم بالا و همبازی خودم و خدا کنم .. هه ... چقدر جدی هستی واسه ارشد؟ کمتر از 20 هفته تا کنکور فاصله داریم ... هر چند اوضاع خیلی هم خراب نیست و میشه به وضعیت موجود امیدوار بود ... ولی هنوز اون شور و هیجان مهران گونه رو در خودم نمیبینم ... دنبال چیم؟ انگار به من نیومده 2 روز آروم و بی دغدغه بخوام زندگی کنم .. هر چند اگه دغدغه نباشه همش خوابم .... هه ... هنوز معلوم نشده این همه انرژیم از کجا میاد ... و باید چیکارش کنم. همه میپرسن سردت نیست؟ منم میگم : چرا سردمه ... اصلا چرا چیزی رو میپرسند که میدونن؟ هومم ... لابد یه جور مقدمه و راه شروع ارتباط باید باشه .. فعلا دارم روش کار میکنم... نمیدونم چرا سرما نمی خورم .. تمام تلاشم رو دارم میکنم ... کدوم کار من دلیل منطقی داشته که این داشته باشه... پاییز هم کم کم تاج پادشاهیش داره زنگ میزنه و نوبت به زمستون میرسه که دستی به سر و روی من بکشه ... هر چند هوا خیلی وقته که زمستونی شده ولی دلا هنوز پاییزیه ... هنوز هم یه اتفاق خیلی معمولی کافیه تا یاد ساده ترین دوستی دنیا بی افتم ... دوستی بین کلمه ها و واژه ها ... دوستی سایه های سفید .... دوستی شب های روشن ... همه چیز خیلی زود تغییر کرد ... چه میدونم ... شاید پنج سال هم خیلی مدت کمی نباشه .... امشب یلداست ...تعریف من از شب دقیقا از وقتی شروع میشه که برق ها خاموش بشه ... یلدا میدونی یعنی چی؟ بهش فکر کردی؟ یل که میشه بزرگ .. دا هم میشه مادر ... هومم شب مامان بزرگ؟ هه .. مهم اینه که الان از اون دوستی خاطراتی مونده که حس نکنم امشب قراره تنهایی زیر رند به رند زمستون برم. میتونم هنوز به دنیا سنام کنم و خوش حال باشم که خوشحالی .... خوشحال باشم که هنوز سالمی و در کنار خانوادت خوشبختی رو داری هجی میکنی ... میتونم خوشحال باشم و لذت ببرم از این که داری مادر میشی ... ? . و مثل همیشه میتونم تناقض های احساسیم رو نادیده بگیرم و شکر کنم خدایی که فاصله هارو آفرید تا جلوی حماقت آدمارو بگیره .. هرچند هیچ وقت معنیش رو نفهمیدی . به نظرم یلدا به شبی گفته میشه که مادر طبیعت میاد بچه هاش رو میبوسه و بهشون میگه مواظب خوبیاتون باشین و خوب بخوابین ... زمستون هم بالاخره یه روز تموم میشه و دوباره بیدار میشین عزیزای من .. دوباره بلند میشی ... دوباره اوج میگیری . پاییز هفت خط و هفتاد رنگ جاش رو به شکوه پاکی و سادگی و سپیدی میده ... آذر هرم اهورایی در سکوت سپید شب های دی منجمد میشه. زمستان می آید تا گرما و زندگی مترادف شوند. تا صدای تپش قلب هایی که دوستمان دارند را بهتر و از نزدیک تر بشنویم .... تا دست در دست برف ها کینه ها را بی خیال شویم و آرام و بی صدا همه ی عیب ها را بپوشانیم ... یلداست و باز من بر عکس همه امشب اوقاتم تلخ است ... نه به تلخی خوردن چایی که 3 ساعت در لیوانم در انتظار بود ... نمیدانم .. شاید همین انتظار باشد که آدم ها را تلخ میکند ... و من امشب را به انتظار صبح خواهم نشست ... دقیقه ها را خواهم شمرد. تلخ تر خواهم شد و در هنگام طلوع ... آخرین بوسه ی مادر طبیعت ازآن من خواهد بود . و چه تلخ خواهد بود .... پس از آن... من هستم و طلوعی بی افق که میگوید: پس کن ای جغد ... ز ویرانه ی خود دم بر بند ... طلوعی بی افق که تا غروبش بیست هفته راه دارد و من تمام دقیقه هایش را خواهم شمرد ... تلخ خواهم شمرد ... هر چند کسی تلخیم را حس نکند .. هر چند کسی نفهمد در عمق امشب چه چیزی در من جهش یافته ... هر چند کسی نداند داستان ما چه بوده ... داستان من و من و من.
