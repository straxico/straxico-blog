---
title: "بی تفاومتم ..."
date: "2015-09-01"
categories: 
  - "strixmood"
---

درست مثل وقتی که بوی سوختگی غذا رو حس میکنی... ولی بی رمق تر از اونی هستی که بری آشپزخونه ...  حالا نه از اون لحاظ که دستپختم رو فقط خودم میتونم بخورم ....ولی خب ..

بی تفاومتم ...

درست مثل پرنده ای که میل به پریدن نداره ... نه که نتونه .. نه که اسیر باشه.. نه ...

شاید مشکل از ما آدماست ... هنوز فرق رهایی و آزادی رو نمیدونیم ...

هه ... نمیدونم توی قرن اخیر چند نفر در این مورد مطلب نوشتن و کتاب چاپ کردن ... به هر حال منم آزادم برداشت خودم رو داشته باشم..

یه برداشت  عشقی ... از نوع مرغش.

همیشه دلمون می خواست بیشتر داشته باشیم ... کاش جیبامون بزرگتر بود

دلمون میخواست نزدیک هم بمونیم .. سر رو بدیم بالا و دستای هم  و بگیریم

دلمون میخواست صدامون از همه بلند تر باشه .... چنان داد میزدیم که تار های صوتیمون شدن مثل طناب

نمیدونم ... چی شد ... چه اتفاق عجیبی افتاد که بزرگ شدیم ... یاد گرفتیم فراموش کنیم ... یاد گرفتیم دور شیم ... یاد گرفتیم سرمون رو بندازیم پایین و دستامون رو حواله بدیم به جیب پشتی ها ... یاد گرفتیم سکوت کنیم...

نمیدونم چی شد ...

کم کم .. فهمیدیم که سوای از  شاخص درآمد پدر تقسیم بر تعداد اعضای خانواده ، چیزای دیگه ای هم باعث شد که بین خودمون و دیگران هی حصار بکشیم ...

عقل و هوشمون ... زبان و نژاد ... خلق و خوی ... حتی ارتفاع خونه هامون از سطح آب های آزاد

همه حصار میکشیدن ... فرقی نمیکرد

کم کم دیفالت ها جا به جا شد ...

دور تا دورمون حصار بود و باید به زور یه در وا میکردیم...

دیگه خبری از اون دوست شدن های پنج دقیقه ای توی کوچه ها نبود ...

الان اگه میخواستی یه دوست خوب پیدا کنی باید از 2 ترم قبل رفتارش رو زیر نظر بگیری و دو ترم هم تلاش کنی که بهش نزدیک شی...

کم کم فهمیدیم پنجره ساختن راحت تره ... 😊 ..  صرفا از دور دست تکون میدادی ... دیگه لازم نبود کلی زمان خرج کنی ...

یه لبخند پهن میچسبوندی رو لبت و پر شور شروع میکردی به چرت و پرت گفتن ... هه جالب تر این که هرچی موضوع صحبت مسخره تر و بدیهی تر میبود همه چیز به شکل بهتری پیش میرفت ...

کم کم فهمیدیم پنجره ها فقط وقتایی جواب میدادن که یه لبخند پهن همراشون بود ... هه ... باید لال میشدی و حرفی از دردات نمیزدی ... همیشه شادی و خوبی و ما بهترینیم و خوش بگذره و میگذره و از این حرفا

هومم اصلا اون دیوارا رو ول کن ... یاد اون دیوار خوابگاهمون می افتم حالم بد میشه ...

همین جور که کم کم یاد میگرفتیم تفاوت هامون هم بیشتر خودشون رو نشون میدادن ...

تفاوت هایی که به هیچ وجه ربطی به نوع تربیتمون نداشت ... خودمون بودیم ... خود خودمون...

هر چند همیشه نمیتونستیم یا نمیخواستیم خودمون باشیم .. هر چند کسی بهتر از خودمون خبر از گند هایی که توی زندگی زدیم و افتضاح هایی که بار آوردیم نداره ..

بعضیا هم خودشون با خود خودشون زمین تا آسمون فرق دارن ...

مشکل از اونجا شروع شد خواستیم خودمون رو جای هم جا بزنیم ..

اینقدر ادا در آوردیم و این ور اون ور زدیم که الان خودمونم یادمون نیست  کدوم خودمون خودمونه ...

الان خودمم قاطی کردم این خودمون خود خودمونه یا خودمونه ...

بگذریم.

نمیدونم چرا تا اینجاش ربطی به آزادی و رهایی نداشت! ؟ هومم ... مثلا قرار بود این مقدمه باشه و از اون دیوار ها برسیم به اصل مطلب که یهو نخش رو گم کردم! 😁

بگذریم .

یاد بهرام افتادم .. میگفت:  بگو کدوم ور در خونست ...

من میتونم در قفس مرغ عشقم رو باز کنم ... اون رو رها کنم ... بزارمش به حال خودش ...

یه قفس بدون سقف ...

ولی اون پرواز نمیکنه ... یعنی نمیخواد آزاد باشه؟ نمیخواد بره دنبال سرنوشتش؟

هه .. چه ساده ام ... احتمالا خیلی وقته آزاده ... مگه میشه داخل قفس بود و آزاد؟....

پس میخوای اسمش رو چی بزاری؟

هومم .. مثلا وابستگی ....

اما آدما تا وقتی چیزی واسشون مفید نباشه وابسته نمیشن ...

انگار یادت رفته داری با یه مرغ عشق صحبت میکنیا!  آدمم کجا بود؟ اصلا چه از این مفید تر که آب و دونه اش همیشه آمادست ... کجا بره آخه؟

هه .. یاد اون دوستی افتادم که میگفت هدف خلقت انسان اینه که هر روز بره توالت ... آدما از صبح که بیدار میشن تا شب تمام تلاششون اینه که کار کنن ... تغذیه کنن و برن توالت ..هه ... مسعود کجایی؟! یادت بخیر.

نمیدونم ...

کم کم دارم حس میکنم همین جور که کم کم فهمیدیم داریم بزرگ تر میشیم ... کم کم داره قفسمون کوچیک تر میشه ...

کم کم این آب و دونه دیگه پاسخ گوی نیازامون نیست ...

کم کم وابستگی ها کمرنگ میشه ...

باید رفت

باید پرید و کمی خطر کرد ...

ما خیلی وقته رها شدیم ... خیلی وقته رو پاهای خودمون هستیم و از زمانی که پستونک رو ازمون گرفتند خیلی میگذره ...

ولی همین ما ها .. همیشه دورمون پر بوده از خط های قرمز  ... هه بعضیا هم دورشون یه سری حدود دایروی داشتن ....

کسی رو ندیدم حتی اگه شده توی افکارش هم توی یه دنیای سه بعدی محصور باشه و مثلا بگه کسی حق نداره توی کره ی من وارد شه ...

خخخخخ ... باحال میشه ها .. من خودم همیشه چارچوب داشتم ... یکم تنوع لازمه 😊.

کجا بودم اصلا؟

آها.  این قفس دیگه جایی نداره و باید پرید ... کمتر از یه ثانیه طول میکشه ...

تغییر همه ی کنش ها ی انسانی و عادت ها و رفتارهای ما چه بخوایم باور کنیم چه نخوایم توی یه ثانیه شکل میگیره .

نمیدونم اون ثانیه طلایی کی میرسه ...

نمیدونم این مرغ عشق بلاخره کی خطر میکنه و دل از قفس آزادش میکشه

شاید هدف زندگی همین یه ثانیه باشه ... ثانیه ای که درش خودت رو پیدا کنی و تبدیلش کنی به اونی که میخوای ...

شاید دور .. شاید نزدیک ...

منتظر میمونم و میدونم زندگی شاید همون لحظه ایست که امید در رگ هایت می جوشد و پرواز میکنی

2015 september 0 tyto

[![](http://localhost/wp-content/uploads/2015/09/11352136_1615503998737081_1637610818_n.jpg "11352136_1615503998737081_1637610818_n-jpg")](http://localhost/wp-content/uploads/2015/09/11352136_1615503998737081_1637610818_n.jpg)
