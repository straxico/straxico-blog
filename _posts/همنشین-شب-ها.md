---
title: "همنشین شب ها"
date: "2016-03-17"
categories: 
  - "strixmood"
---

[![2016-01-03_1451781405](http://localhost/wp-content/uploads/2016/03/2016-01-03_1451781405-300x300.jpg)](http://localhost/wp-content/uploads/2016/03/2016-01-03_1451781405.jpg)پ ن1: ممنون از همه ی دوستانی که واسم عکس جغد میفرستن. ? گاهی واقعا ذوق زده میشم ... کاش منم میدونستم چیا دوست دارین .. ? پ ن 2 : مینویسم غم ... بخون دلتنگی ☔ غم ، همنشین همیشه شب های جغدی بود که دلیلی برای شب بیداری هایش نمی یافت .. نه این که بخوابد .... نه ... شب ها پر میکشید تا انتهای دلتنگی خرابه ها .... خرابه ها را خوب میشناخت .. آدم های دل زده از زندگی را می فهمید ... درکی بالا از نا امیدی داشت ... تنها شوم بودنش بود که دلداریش میداد ... میگفت پذیرفتن تقدیر کاری نیست که نیاز به تلاش مضاعف داشته باشد ... یاد گرفته بود چگونه سرش را بچرخاند و پشت کند به تمام دنیای آن طرف خرابه ها .. غم ، همنشین شب هایش بود ... دوستش داشت ... درد کشیدن را می پسندید .. کسی نفهمید چه به سر پر هایش آمده بال هایش سبک تر از آن بود که توان رویارویی با باد را داشته باشد ... سبک تر از آن بود که این زمستان را تا انتها تاب بیاورد ... کسی نفهمید چه شد که چنین بی رمق نفس میزد ... کسی نفهمید جز غم.... می گفت درد ، هویت می بخشد ... می گفت مثل آخرین برگ پاییزی بیشتر از همه برقص .. آنقدر برقص تا درد کرختت کند ... تا درکی از مفهوم پایان در ذهنت باقی نماند .... تا سرما زورش به گرمای وجودت نرسد ... پایان بی انتها را می پرستید ولی می گفت انتها یش دور نیست ... می گفت لذت ببر از دنیایی که خط راستی در آن وجود ندارد ... خطوط راست را آدم ها کشیده اند ... طبیعت از سکون و نظم ظاهری بیزار است ... می گفت خرابه ها را دوست دارم چون اینجا پر است از خطوط راستی که شکسته شده .. پر است از انحنا های نا منظم همراه با نظمی ذاتی ... انگار میکرد که اینجا بخشی از رستاخیز است ... بخشی از پایانی که می پرستیدش ... بی انتها #Straxico 7976
