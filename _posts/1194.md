---
title: ""
date: "2015-02-26"
categories: 
  - "strixmood"
---

گردش روزگار را می بینی؟ کمر به مرگ تدریجی جوانه های زمستانی بسته .... هر شب با لحن غریبی از خستگی هایش برایم تعریف می کرد ... دلم نمیخواهد فکر کند صحبت هایش برایم اهمیتی ندارد ... همه هر چه قدر هم مغرور باشند باز در کنجی خلوت نیاز به کسی دارند که هق هق هایشان را با او مشترک شوند .... سنگ صبوری که بی حوصلگی هایش را به رویت نیاورد ... کنارت باشد.... حتی اگر زمستان طولانی شود ... حتی اگر سرما رعشه به تنت بیندازد... می شود دنیا را پر از عطر شب بو ها کرد و در تاریکی رقصید .... می شود غم هارا تا دم در بدرقه کرد ... می شود ساده بود و پیچیدگی ها را گذاشت برای روز مبادا ... امان از دست سایه هایی که بودنشان رسمیت ندارد و احساست آن ها را به دلت تعمیم میدهد.... شاید اگر این سکوت نامیرای شب نبود دل از این دنیای هزار رنگ می کندم... دیگر کمتر دلم به نوشتن می رود ... مخاطب خاصت که خودت باشی پر می شوی از نا گفته هایی که چگالی معنایش را کسی نخواهد فهمید ... کم کم پیر میشوند ... پدر و مادری که دنیا را برایت تعریف کردند.... دلگیر میشوی از مادری که از پشت تلفن بغض لم داده به گلویش را به رخ ات نمی کشد .... و تو دلخوش به برنامه ای که برای اندروید منتشر کرده ای با او از جشن روز مهندس می گویی ... همیشه خواهری باید باشد تا دنیا را از پشت بغض های مادر برایت ترجمه کند ... تا معلق شوی در حس دردی که نمیدانی از کجای بدنت شروع شده .... کمی زندگی را به بازی بگیر ... کمی با حقایق کنار بیا ... کمی به ذهن زندگی خطور کن .... 22022015 برای همه صرفا یک عدد است نه یک سبک زندگی .... گاه به سادگی یک عدد دوباره متولد می شوی ... گاه به سادگی یک لبخند ، دست دوستی میدهی ... من سرشار از خاطراتیم که از بس از تعریفشان سر باز زدم فراموش شده اند.... بی توجه به تمام نتیجه ها نگذار که ترس ، تجربه را از تو بگیرد .... خالی می شوم... فکری در سرم نمی ماند ... نمی آید که بماند .... شروع به خط خطی کردن می کنم .... شاید بشود با این بی حوصلگی ها کنار آمد ... بگذار خاطره ی یک شاه توت با تو بازی کند .... بگذار چشم به راه لبخندی باشم که در گذر زمان یخ بسته .... بگذار دنیایم بیهوده زیبا نباشد ...

بیزارم از روز هایی که هرز می رود. .. عموم چیز هایی که یاد گرفته ام روی هیچ تخته ای نوشته نشده .... همیشه در حاشیه ها می فهمم .... جایی که خودم هم فکرش را نمیکنم ... جایی که قرار نیست اتفاق خاصی بیفتد

چیزی در من میل به سرکشی دارد Straxico 2015.2.26
